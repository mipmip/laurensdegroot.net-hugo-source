---
title: "Voorstelling en boekverkoop"
date: 13-11-19
draft: false

# post thumb
image: "images/ldg-7.png"

# meta description
description: "this is meta description"

# taxonomies
categories:
  - "blog"
tags:
  - "kerst"

# post type
type: "blog"
weight: 200
---

"Het kerstfeest van meneer Zondergeyn" is terug! Op 14 december speelt
de voorstelling in Theaterschool Koperen Kees in Naaldwijk en op 24
december in Bibliotheek Westland in De Lier. Na afloop van de
voorstelling is er mogelijkheid om het gelijknamige boek met korting te
kopen en te laten signeren.

Tickets via <info@manmetkoffer.nl>.

"\...Het was een schitterende winter. Voor het eerst sinds jaren was
heel Wolfsdorp bedekt met een dik pak sneeuw. En men genoot er met volle
teugen van.

Maar één inwoner kon het allemaal niet bekoren. Al jarenlang ergerde hij
zich aan alles in het kleine dorp en dat was dus ook deze winter niet
anders. Deze uitzondering op de regel heette meneer Zondergeyn\..."

In *Het Kerstfeest van meneer Zondergeyn* vertelt
verhalenverteller/acteur Laurens de Groot het verhaal van Bertus
Zondergeyn, een stugge chagrijn. Op Kerstavond komt hij door een vreemde
magie oog-in-oog te staan met een boomlange sneeuwpop. Die neemt hem mee
naar Achterland en geeft hem verschillende opdrachten. Meneer Zondergeyn
moet ze uitvoeren om terug te kunnen keren naar Wolfsdorp. De opdrachten
moeten ervoor zorgen dat meneer Zondergeyn verandert en weer gaat doen
wat ècht belangrijk is. Maar is hij nog te redden?

*Het Kerstfeest van meneer Zondergeyn* is een verhaal vol avontuur,
verre landschappen en geheimzinnige opdrachten. Een verhaal met precies
de juiste dosis Kerstgevoel.

De voorstelling duurt een uur en is geschikt voor iedereen vanaf 8 jaar.
